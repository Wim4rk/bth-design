---
title: "Hem"
---

Olov Wimark
===========

Varför sätter sig någon som är mitt i livet i skolbänken igen? Jag har verkligen
inte tid för det här, så varför gör jag det?

[FIGURE src=image/hasselblad.jpg?w=400 class="right" caption="Visuellt orienterad"]

Så snart jag fick tag i datorer över huvud taget så var jag riktigt duktig på
dem. Framför allt var jag till andras glädje när jag kunde laga datorer som inte
betedde sig som förväntat. Och jag kunde få datorer att göra lite mer, hjälpa
till lite extra.

Det kunde röra sig om att få en windowsdator att starta snabbare, eller skapa en
DOS-meny för den som inte hade resurser att först boota Windows och därefter
starta ett annat program.

Jag kunde också hitta filerna där resultat sparades i vissa spel, och kanske
*ändra* lite i siffrorna där...

Tidigare
--------
Jag skulle inte vilja beteckna mig själv som en ordentlig programmerare, men jag
har skaffat mig en och annan färdighet i ämnet. Jag har flashat mikro-chip, jag
har skapat hemsidor, jag har konfigurerat en server och än så länge har jag inte
förstört dyr utrustning. Tvärt om så lever mina datorer ovanligt länge. När de
inte orkar med senaste utgåvan av Windows så är de snart Linux-datorer.

Idag
----
Just nu hinner jag inte mycket mer än skola och arbete, men jag gillar att sitta
och löda. För tillfället bygger jag ett kretskort för ett tangentbord, med kablar,
dioder och en kontrollenhet. Om det går som jag hoppas kan jag mappa tangenterna
hur jag vill, och då skapa ett tangentbord som är bättre att programmera med,
utan att jag för den skull byter till en engelsk eller amerikansk bräda.
