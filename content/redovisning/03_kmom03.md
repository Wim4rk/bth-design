---
---
Redovisning kmom03
=========================

Kursmoment 3 inleddes med en hel del trevlig läsning. Antagligen känner jag så
för att nu tangerar vi min tidigare utbildning. Jag har en
hel del konst- och idéhistoria sedan musikhögskolan, och det här var klart
inom dessa
ramar. Jag har aldrig direkt ägnat mig åt grafik eller typografi, så det var
ändå relativt nya saker, även om de övergripande strömningarna var bekanta för
mig. Piet Mondrian är en stor idol, just för sin djärva enkelhet. Det var inte
svårt för mig att finna ett namn för temat till Kmom03.

Under det här kursmomentet har jag försökt lämna Vim för att istället använda Atom.
Det verkar enklare att visa flera filer sida vid sida. I slutänden gav jag upp
det försöket. Det är svårt att lämna en editor som man kan, och är väldigt nöjd
med.


<h3>Grid</h3>

Det blir enklare och enklare att designa webbsidor. Rutsystemet var inget som
jag kände till sedan tidigare, men jag gillar det skarpt.

Något jag känner att jag saknar är förmågan att enkelt ändra ordningen på
elementen. Framför allt när man har en meny i vänsterkolumn, och ökar
kolumnbredden till 100% i samband med responsivitet, då skulle jag vilja att
menyn hamnar nedanför innehållet. Jag förstår hur jag kan göra det med _flexbox_,
men har inte lyckats med _grid_.

Det är för övrigt något som ni borde titta på på dbwebb.se. Om man läser guider
på en läsplatta behöver man scrolla sig ner genom hela innehållsförteckningen
innan man hittar själva innehållet.

###Typografi###

Jag har fått till typsnittet någorlunda. Det får vara ett första försök. Det jag
är ute efter är att man inte skall tänka på typografin. Texten skall ha en god
rytm, vara läsbar och för övrigt inte störa. Jag försöker att lära mig reglerna,
istället för att försöka bryta mot dem.

Min beundran är stor för den som kan skapa en text som är skön att läsa. Jag
tänker nog framför allt på den som trycker böcker. Där har hela formatet
anpassat sig över tiden till hur vi människor faktiskt läser. Sidbredden,
marginalerna, typsnittet, fontstorleken, -- alla element har sina regler.

För oss som jobbar med webben, eller över huvud taget texter som skall läsas på
skärm, så finns några problem att jobba runt. Bara det att skärmen lyser och
att de flesta läser texten på en armlängds avstånd, att det inte finns några
sidor -- texten skall scrollas.

Vi behöver använda för
stora fonter, vi kan inte riktigt räkna med den stabiliserande effekten som serifer
ger, och sans-serifer får inte det genomslag de oftast får i tryckt form. Ljuset
på skärmen suddar ut rätt många av de subtila detaljer som utgör typografins
stora konst och användbarhet. Med mera...

Text i långform skall helt enkelt inte läsas på skärm, och framför allt inte på
dator. Jag använder gärna en läsare med e-bläck, för där har reglerna i någon
mån återställts.


###I korthet###

* __Hur känns det att vara styrd till ett vertikalt grid, hämmande elle
    stödjande?__

    Varken eller, egentligen. Man behöver lära sig hur det fungerar, bara. Än
    så länge kan jag åstadkomma samma saker med HTML/CSS. Men... Det _är_
    enklare att ordna med typografi i det horisontella rutnätet.

*   __Hur känns det att jobba med ett typografiskt horisontellt/baseline grid,
    ser du någon poäng med det?__

    Ja, detta var väl den största nyheten för mig, att ha den här möjligheten
    att rätt noga bestämma hur vi vill hantera texten, att öka dess läsbarhet
    och till och med försöka att göra den vacker?

*   __Berätta om hur du valde typsnitt till din webbplats.__

    Jag valde att jobba med webbsäkra typsnitt så långt. Mest för att se vad man
    kan åstadkomma med hjälp av dem. När jag fått upp texten på studentservern
    ska jag läsa den med Chrome, Firefox och... vad nu Apples läsare heter nu.
    Jag kommer inte att ändra mer, jag ligger alldeles för långt efter nu.

    Senare kommer jag att försöka använda Google fonts eller liknande.

*   __Har du jobbat med liknande gridbaserade layouttekniker sedan tidigare?__

    Nej

*   __Hur känns det att jobba med LESS och moduler? Lyckas du återanvända
    moduler mellan teman för kmom02 och kmom03?__

    Hmm. Jag har nog mest jobbat med nya filer. Men från allra första början
    kopierade jag dem från föregående kursmoment. Så nja, antar jag. Å andra
    sidan förstår jag hur det skall göras, och kanske kan jag jobba mer på det
    sättet framgent.

*   __Hur gick det med din responsivitet för webbplatsen?__

    Jo, den här gången kom jag nog ikapp lite på den fronten. Jag ändrade
    ordningen på brytpunkterna, från den smalaste upp till den bredaste. Den
    varianten rekommenderas på flera håll i momentets literatur.

*   __Vilken är din TIL för detta kmom?__

    Den här kursen är tuff för mig. Jag fattar vad vi pysslar med, men det tar
    en evighet att göra uppgifterna. Min TIL är att ramverk är svårt för mig.
