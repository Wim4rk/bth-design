---
---
Redovisning kmom03
=========================

Kursmoment 3 inleddes med en hel del trevlig läsning. Jag läste nog i stort sett
allt, helt enkelt därför att det nu tangerar min tidigare utbildning. Jag har en
hel del konst- och idéhistoria sedan tidigare, och det här var klart inom dessa
ramar. Jag har aldrig direkt ägnat mig åt grafik eller typografi, så det var
ändå relativt nya saker, även om de övergripande strömningarna var bekanta för
mig. Piet Mondrian är en stor idol, just för sin djärva enkelhet. Det var inte
svårt för mig att finna ett namn för temat till Kmom03.

Under det här kursmomentet har jag försökt lämna Vim för att istället använda Atom.
Det verkar enklare att visa flera filer sida vid sida. Det _går_ att göra med
Vim, men det är lite klurigt. Skulle ni nu finna att jag skrivit `:v` eller `:x`
någonstans i min kod så förstår ni nu varför.

Jag har fått till typsnittet någorlunda. Det får vara ett första försök. Det jag
är ute efter är att man inte skall tänka på typografin. Texten skall ha en god
rytm, vara läsbar och för övrigt inte störa. Jag försöker att lära mig reglerna,
istället för att försöka bryta mot dem.

<h3>Grid</h3>

Det blir enklare och enklare att designa webbsidor. Rutsystemet var inget som
jag kände till sedan tidigare, men jag gillar det skarpt.
