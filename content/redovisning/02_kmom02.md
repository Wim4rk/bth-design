---
---
Redovisning kmom02
=========================

Jag försöker förstå fördelarna med ett ramverk, men än så länge känns det bara
onödigt invecklat Kanske behövs det mer komplicerat innehåll än vad jag har
skapat hittills? Än så länge skulle jag föredra en enklare lösning. Om projektet 
inte var större än såhär hade jag jobbat tämligen annorlunda.

Jag gillar indelningen i layout - base - region, och jag tycker det finns många
fördelar med att dela upp koden i mindre stycken att bearbeta. Det man skall
tänka på är att ju mer man delar upp desto svårare blir det med överblicken. Här
har vi också delat in koden i olika mappar, och då börjar det kännas lite
rörigt.

Nåväl. Min första uppgift, att skapa en LESS-verison av layouten från kmom01
gjorde sig inte utan vidare. Hela tiden var det någonting som tog företräde
framför de stilar jag trodde jag hade implementerat. Min meny var inte särdeles
bra från första början, men nu är den faktiskt lite sämre, utan att jag
egentligen gjort någon förändring.

I övrigt handlar kmom01_v2 mest om att dölja diverse element på sidan på ett
sådant sätt att själva layouten inte faller sönder. Kanske vore det enklare 
om jag inte lät dem genereras till att börja med, men just nu är det CSS vi 
jobbar med.

Ofärdigt
--------

Jag känner mig inte klar med det här temat. Jag har inte stylat alla element,
bread crumbs till exempel. Tanken var också att min flash skulle bli en linjal,
men jag klarade inte av att förmå bilden att repetera vågrätt. Kanske skulle jag
ha skapat en bakgrund för det.

Därtill har jag många idéer om det som skulle kunna bli bättre. Jag tänkte mig
att det skulle se ut som en ritning, men det saknas en hel del saker. Det behövs 
siffror i kanterna, vinklar och ritade strukturer. Massor att jobba vidare på
när jag går vidare i kursen.

I korthet
---------

*   __Vad tycker du om LESS och vårt sätt att jobba med det?__

    Jag uppskattat verkligen möjligheten att sätta regler med mixin, och att det
    blir lite enklare att ange flera teman. Jag har haft en del bekymmer med det
    här kursmomentet, men det är *egentligen* mest svårighet med CSS, inte med
    LESS.

*   __Är du bekant med Makefiler och make sedan tidigare, eller något liknande
    byggverktyg, vad anser du om det?__

    Jag använder make för att skapa hex-filer som skall flashas till mikrochip, men
    då de projekten också omgetts av ramverk så har jag bara behövt koda några få
    detaljer, och så har allt annat fallit på plats. Jag har hittills aldrig behövt
    skriva mina egna make-filer, men jag ser fram emot att lära mig det.

*   __Hur kändes det att kompilera LESS till CSS, var det något du reflekterade
    över?__

    Jag lärde mig koda när resurserna var väldigt begränsade. Det känns extravagant
    att generera kod som jag lika enkelt (såhär långt i alla fall) kunde ha skrivit
    för hand. Innan jag förstod att css-filerna skulle genereras lokalt rodnade jag
    nästan när jag tänkte på att de skulle genereras vid _runtime_. (Säger man så när
    man genererar webbsidor?)

*   __Kommentera ditt tema, hur kan man beskriva dess design och hade du några
    planer på "design" när du byggde ditt tema?__

    Jag har tagit till min inspiration det gamla sättet att kopiera ritningar, ett
    _Blue print_. Det representerar det tidiga stadium där jag befinner mig i att
    designa hemsidor. Temat till kmom01 bygger på pergament, min absolut uråldriga
    ståndpunkt när det gäller design och läsbarhet. Pergament kan göras vansinnigt
    vackra (illumineras) av en mästare. Ritningar kan göras väldigt tydliga.

*   __Vilken är din TIL för detta moment?__

    Det är enkelt att bli sittande för länge med CSS. Om jag kommer igång och
    dessutom behöver felsöka så mycket som i det här kursmomentet kan jag bli 
    sittande i timmar. Det gäller att nöja sig när det räcker. 
