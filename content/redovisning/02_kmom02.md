---
---
Redovisning kmom02
=========================

Än så länge känns det här mest omständigt, men jag försöker förstå fördelarna
med ett ramverk. Kanske behövs det mer komplicerat innehåll än vad jag har
skapat hittills, för än så länge skulle jag föredra en enklare lösning. Om det
här var projektet hade jag jobbat tämligen annorlunda.

Jag gillar indelningen i layout - base - region, och jag kan förstå fördelarna 
med att styla var och en för sig, när den slutliga css-filen blir över 5000
rader.

Sen kan man fråga sig varför man har en CSS-fil som är 5000 rader. När jag lärde
mig att koda en gång i tiden var resurserna så knappa att 5000 rader fortfarande
känns otroligt extravagant.

Nåväl. Min första uppgift, att skapa en LESS-verison av layouten från kmom01
gjorde sig inte utan vidare. Hela tiden var det någonting som tog företräde
framför de stilar jag trodde jag hade implementerat. Min meny var inte särdeles
bra från första början, men nu är den faktiskt lite sämre, utan att jag
egentligen gjort någon förändring.

I övrigt handlar min layout mest om att dölja diverse olika element på sidan.
Kanske vore det enklare om jag inte lät dem genereras till att börja med, men
just nu är det CSS vi jobbar med?

Se till att följande frågor besvaras i redovisningstexten.

    Vad tycker du om LESS och det sättet vi jobbar med LESS-moduler?
    Är du bekant med Makefiler och make sedan tidigare, eller något liknande byggverktyg? Vad anser du om det?
    Hur kändes det att kompilera LESS till CSS, var det något du reflekterade över?
    Kommentera ditt tema, hur kan man beskriva dess design och hade du några planer på “design” när du byggde ditt tema?
    Vilken är din TIL för detta kmom?

I korthet
---------

__Vad tycker du om LESS och vårt sätt att jobba med det?__

När man väl lär sig hur regionerna är uppbyggda och hur filerna är strukturerade
kan det säkert bli ett bra verktyg, men just nu är det väldigt omständigt.

Jag tycker mig ana att _anax_ generera sidor utifrån det innehåll jag skapar, precis
som jag vill ha det. Men _anax_ genererar egentligen inte css, eller hur? Det
gör vi med _make_ innan vi publicerar sidorna till webben. I så fall känns det
som att vi lägger upp en väldig massa kod som inte direkt kommer att ha något
syfte där den ligger på servern...

__Är du bekant med Makefiler och make sedan tidigare, eller något liknande
byggverktyg, vad anser du om det?__

Jag använder make för att skapa hex-filer som skall flashas till mikrochip, men
då de projekten omgetts av ramverk så har jag bara behövt koda några få
detaljer, och så har allt annat fallit på plats. Jag har hittills aldrig behövt
skriva mina egna make-filer, men jag ser fram emot att lära mig det.

__Hur kändes det att kompilera LESS till CSS, var det något du reflekterade
över?__

Jag lärde mig koda när resurserna var väldigt begränsade. Det känns extravagant
att generera kod som jag lika enkelt (såhär långt i alla fall) kunde ha skrivit
för hand. Innan jag förstod att css-filerna skulle genereras lokalt rodnade jag
nästan när jag tänkte på att de skulle genereras vid _runtime_. (Säger man så när
man genererar webbsidor?)

__Kommentera ditt tema, hur kan man beskriva dess design och hade du några
planer på "design" när du byggde ditt tema?__

Jag har tagit till min inspiration det gamla sättet att kopiera ritningar, ett
_Blue print_. Det representerar det tidiga stadium där jag befinner mig i att
designa hemsidor. Temat till kmom01 bygger på pergament, min absolut uråldriga
ståndpunkt när det gäller design och läsbarhet. Pergament kan göras vansinnigt
vackra (illumineras) av en mästare. 

__Vilken är din TIL för detta moment?__

Det är alldeles för enkelt att sitta för länge med CSS. Om jag kommer igång och
dessutom behöver felsöka så mycket som i det här kursmomentet så kan jag sitta
tills jag blir äldst i kommunen.
