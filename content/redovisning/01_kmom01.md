---
---
Redovisning kmom01
=========================

Här var det mycket nytt att slå in i huvudet. Jag har aldrig jobbat med frameworks
förut. Jo, jag har känt på Bootstrap en gång, men kände mig en smula överväldigad 
och lade ner det projektet. Jag har alltid känt att innehåll slår utseende, och 
ägnat mig åt det tidigare istället.

Samtidigt kan jag inte måla med PHP och CSS, och om jag hade möjligheten att jobba 
med vackrare sidor så skulle jag naturligtvis göra det. Och när jag läser vår lärobok 
- Beautiful Web Design (kolla upp vad den heter!) så har jag redan fått ett par 
uppslag som jag tror att jag kan få ihop både tekniskt och designmässigt.

Svårigheter
-----------
Det var *mycket* som inte ville fungera den här gången. Det första som gick fel
var "composer". Jag saknade kommandot enligt terminalen, och fick leta runt ett
par timmar innan jag fick det att fungera. Det första problemet där var att jag 
saknade nödvändiga PHP-moduler och fick först lära mig att installera sådana 
innan jag kunde fortsätta jobba, och det var ju en nyttig övning. Därefter 
Composers .phar-filer, vilket också blev ett bekymmer. `whereis` och `apropos`
innan allt var på rätt plats och kunde installeras.

Sen kunde jag inte få .htaccess att fungera - över huvud taget. Lokalt kunde jag
rendera en enda sida - me-sidan. När jag laddade upp allt på studentservern var
det inga som helst problem, så jag kunde utveckla via uppladdningar dit. Fast,
så kunde jag ju inte ha det. Jag provade att blåsa hela design-mappen och klona
om. Utan resultat. Det var tydligt att problemet låg i min egen server, så jag
tweakade mig igenom den. Den ser inte ut som de gjorde för tio år sedan. Jag
brukade kunna sån't här.

`/etc/apache2/apache2.conf` behövde medge att .htaccess hade `RewriteEngine on`,
och medgav `AllowOverride All` på alla ställen. Jag förmodar att jag borde ge
tillstånd endast till enskilda moduler (`mod_rewrite` och `mod_mime`, kanske?)

Det tog mig två dagar att lösa.

Uppgifter
---------

###Byline#
Här knyckte jag Mikaels kod rakt av, mest för att där fanns ett smart sätt att 
inkludera min [Gravatar][1]. Väldigt behändigt, så skall jag alltid göra hädanefter!

Goda programmerare kopierar, skickliga programmerare stjäl.

###Ny sida#
Jag valde att skapa en sida som jag kallar "filosofi". Inte helt enligt
instruktion, men det är en sida, den fungerar och jag har gjort den själv. Det
kan få räcka.

###CSS#
Jag har börjat på en CSS. Lite osäker på hur långt jag skall dra det, så jag
slutar här. Min hustru såg sidan och tyckte den såg ut som 2003. Men då är det
så. Den är retro.

I korthet
---------

__Är du sedan tidigare van att jobba i ramverk för att bygga webbplatser?__

Nej, egentligen inte. Det närmaste jag har kommit är Wordpress i så fall.
Det fungerar lite likadant, beroende på vilket tema man använder att jobba
med där.

__Det blev en del nya verktyg och tekniker i labbmiljön. Känner du till dem
sedan tidigare?__

Det var en hel del som var nytt för mig. Jag har aldrig tidigare jobbat med en server
så mycket som jag gjorde förra veckan. 

Composer var också nytt. Ett smidigt verktyg när man lär sig det, men
besvärligt till en början. Jag hade en hel del bekymmer med att installera
det, men lyckades lösa det själv till slut.

Jag *har* jobbat en del med [Github][3]. Jag deltar i ett projekt som heter
[QMK][4]. Det handlar om att bygga och programmera tangentbord. Dessutom är jag med
på *medhörning* i ett projekt om en slags [digital skrivmaskin][5] med e-bläcksskärm
och mekaniskt tangentbord. Tanken är att börja bidra så småningom.

__Har du några förutfattade meningar, eller kanske en etablerad övertygelse,
inom design och användbarhet för webben?__

Jag har en del åsikter om vad som är god design, rent generellt. Jag har en
övertygelse om att det viktigaste är att sidorna vi skapar för fram sin
information och sitt budskap på ett bra sätt. Jag vill jobba mot en sida som
är så läsbar som möjligt. Gärna med alternativ i åtanke: sidor som är enkla
att printa, att konvertera till braille-skrift för den som är synskadad och
liknande.

Sen finns det sidor vars syfte inte är att lägga fram en text för
användaren, utan kanske servera poddar eller videoklipp. Då får man jobba
med ett helt annat synsätt.


__Hur kändes det att styla webbplatsen med CSS? Gick det bra?__

Det var helt ny html att förhålla sig till, så det skulle vara ett jättejobb
att styla webbplatsen. Jag gjorde några ingrepp. Det ser för illa ut, men ni 
trycker ju ofta på att vi gör mer i kmom02, så jag hejdar mig. Just nu går 
det att läsa innehållet.

En av förutsättningarna för god CSS är att man har en välstrukturerad sida
att börja med. Det tycker jag att vi får i och med det här ramverket. Jag
har försökt att dela upp min CSS-kod enligt de deviser som nämnts i
studentliteraturen[^1]

__Vilken är din TIL för detta kmom?__

Just nu är det nog att det finns en guide för allt på [dbwebb][2]. Innan man
googlar sönder sin internetuppkoppling skall man leta där.

Alternativt kanske att det är vansinnigt trevligt att skriva i *Markdown*,
det borde jag göra mer.

[^1]: Jason Beaird, *The Principles of Beautiful Web Design*

[1]: https://gravatar.com
[2]: https://dbwebb.se
[3]: https://github.com/
[4]: https://github.com/qmk
[5]: https://github.com/NinjaTrappeur/ultimate-writer
