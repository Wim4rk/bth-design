# Färgval på stora orkestrars hemsidor

En kort analys av hemsidorna för 4 av Sveriges stora orkestrar.

## Urval

Jag har valt att titta på hemsidorna för Kungliga Operan, Sveriges Radios symfoniorkester, Malmö symfoniorkester, Göteborgs Symfoniker och Kungliga Filharmonikerna

## Metod

Jag har gjort min undersökning med hjälp av verktyg som färgpipetten i Mozilla Firefox. Det har aldrig varit aktuellt att undersöka något utöver enstaka kontrastfärger.

## Resultat

Jag finner att det genomgående temat är svart och vitt. Samtliga använder svart och vitt -- akromatiska paletter, med en enstaka accentfärg.

I fallet med Göteborgs symfoniker så har man harmoniserat fotogragifernas färgskalor på ett tilltalande sätt, vilket ger hemsidan en gyllene, orange framtoning.

Absolut strängast i sin färgskala är Konserthuset i Stockholm, Kungliga filharmonikerna, och samtidigt de mest toleranta. Själva temat är svart och vitt, vilket gör att inga fotografier direkt skär sig. Kontrastfärgen ffc319 (gul) används på förstasidan i ordet "Längtar". Man väljer också att använda enskilda färger för att marknadsföra evenemang. Jag får det till inte mindre än sex olika färger, rosa, ljusrosa, ljusblått, mörkgult, vitt och brungrått. Jag måste tillstå att färgerna ändå harmoniserar, någon har gjort ett mycket medvetet val här.

Filharmonikerna använder mörkblått för att lyfta fram sitt kalendarium. 0b2741, med helvit text och grafik.

## Analys

Färgerna svart och vitt är genomgående i orkestervärlden. De flesta klaviaturer är svart-vita, frackarna som musikerna ofta bär är svart-vita. Flyglar är ofta blanksvarta.

Den vanligaste accentfärgen är röd, också en vanlig färg i musikvärlden. Färgläran säger oss att röd är färgen för intensiva känslor, passion, glöd och lidelse. Den förekommer ofta som accentfärg på musikernas klädsel, som alltså i huvudsak är strikta och formella med få, om ens några färger.

Orange är färgen för ljus och hetta.

Jag tycker mig ana att de designers som arbetat fram dessa sidor är väl medvetna om budskapet de sänder med sitt färgval. Ett antal intervjuer kunde utröna tankarna bakom färgval och design, men det är utanför denna rapports räckvidd.

Ett bekymmer för en organisation som tar in bilder från utomstående -- artistbilder i de här exemplen, är att färgerna riskerar att skära sig.

Jag bedömer att temafärgerna på dessa högst professionella sidor initialt är noga utvalda. Emellanåt har mindre genomtänkta val gjorts vid senare uppdateringar av själva innehållet, det är svårt att se hur dessa färgpaletter alls hänger samman med själva temat.

## Felkällor

Jag har genomfört det här arbetet under sommaren 2020, en tid då många publika evenemang är inställda till följd av covid-19.

Det är högst troligt för den som önskar upprepa mina undersökningar att hemsidorna som undersökts uppdaterats.

## Referenser

https://www.operan.se/
https://www.konserthuset.se/